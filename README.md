# Interface & Beweging

Interface & beweging is een vak  in de minor Visual Interface Design. Als toekomstige ontwerper kun je niet om animatie en motion heen. Animatie en motion graphics worden steeds meer toegepast in interactieve applicaties. Bijvoorbeeld om informatie over te brengen maar ook om interactie vloeiender, logischer of leuker te maken. Bij het vak Interface & Beweging leert de student hoe je een animatie maakt, hoe je motion in een interface-ontwerp kunt toepassen en hoe je een interactieve ervaring kan verrijken en verbeteren met behulp van animatie en geluid. In de  werkcolleges worden er  een aantal praktische oefeningen gedaan en wordt er aan opdrachten gewerkt. Zo leert de student bewegingsprincipes en animatietechnieken kennen en maakt de student kennis met een aantal animatie tools. Er wordt veel aandacht besteed aan het ontwikkelen van een originele stijl en creatieve groei. Welke technieken en software er zijn en welke passend zijn voor het project van de student (technisch onderzoek). De student leert aan de hand van stappen de creatieve ontwikkeling vast te leggen (visual research).

Aan ons als studenten de opdracht om 3 bewegende iconen te maken samen met 3 animaties met geluid. Wanneer je op een bepaald icoon klikt moet de bijpassende animatie gaan afspelen.

